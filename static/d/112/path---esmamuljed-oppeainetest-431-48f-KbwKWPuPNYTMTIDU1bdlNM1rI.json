{"data":{"site":{"siteMetadata":{"title":"Katarina's Blog","author":"Katarina Kala"}},"markdownRemark":{"id":"cca26f0c-c876-58f4-9d0e-d63a001848bc","html":"<p>Esimesed kaks nädalat ülikoolis on üle elatud, kuidas siis esmamuljed on? Kõigepealt tahaksin anda ülevaate, mis ained mul praegu on ja seejärel rääkida täpsemalt muljetest. See semester on mul viis erinevat ainet:</p>\n<ul>\n<li>Diskreetne matemaatika</li>\n<li>Programmeerimise algkursus</li>\n<li>Sissejuhatus infotehnoloogiasse</li>\n<li>IT eetilised, sotsiaalsed ja professionaalsed aspektid</li>\n<li>Majandusõpetus</li>\n</ul>\n<p>Ülaltoodud ainetest on esimesed kaks mu lemmikud, sest need on praktilised tunnid, kus me teeme erinevaid ülesandeid. Mulle meeldivad rohkem tunnid, kus ma saan ülesandeid kaasa teha, sest need hoiavad mu meele erksana. Diskreetses matemaatikas õpime me hetkel lausearvutust, mis mulle meeldib. See nädal oli meil ka esimene harjutustund, kus me õppisime erinevaid numbrisüsteeme.</p>\n<p>Programmeerimise algkursuses õpime me see semester Pythoni keeles programmeerima ja see nädal jõudsime me funktsioonide õppimiseni. Iga nädal tuleb meil kodus iseseisvalt üks ülesanne lahendada ning üks ülesanne praktikumis. Lisaks sellele võib lahendada veel „süvapüütonit“ ehk ülesannet, mis on mõeldud väga helge peaga isikutele (mina pole veel osanud seda ülesannet läbi murda, aga õnneks on veel natuke aega, nii et ma ei anna alla :)).</p>\n<p>Sissejuhatuses infotehnoloogiasse räägitakse erinevatest IT-ga seotud teemadest, mille kava on üles ehitatud ajalooliselt (räägitakse infotehnoloogia algusest ja kursuse lõpuks jõutakse tänapäeva). Iga nädal on meil kaks tundi ja teises tunnis käib külalisesineja. See nädal käis meile üks noormees rääkimas küberkaitsest, mis oli väga põnevalt ette kantud. Meesterahvas, kes meile antud teemast rääkis oskas publiku väga hästi kaasa haarata ning teemat põnevalt edasi anda.</p>\n<p>Ülaltoodud ainetest kaks viimast on Tallinna IT-kolledži õppejõudude poolt antavad ained. Mis mulle nende ainete puhul väga meeldib on see, et nendes on juba enne eksamit võimalik endale palju punkte koguda, nii et sinu kursuse hinne ei sõltu suuremalt jaolt ainult eksamist. IT eetilistes, sotsiaalsetes ja professionaalsetes aspektides räägib õppejõud kord nädalas meile erinevatest IT-ga seotud teemadest ja üle nädala toimuvates praktikumides hakkame me esitlusi tegema, mille eest saab endale punkte. Lisaks sellele on aines võimalik punkte saada raamatu retsenseerimise ja blogi kirjutamise eest.</p>\n<p>Nende kahe nädala jooksul oli minu jaoks kõige suurem üllatus see, et majandusõpetus osutus minu jaoks kõige raskemaks. Ma arvasin, et pigem saab selleks programmeerimine, aga õnneks kuna ma enne kooli natukene õppisin koodi kirjutama, siis see aine hetkel ei ole minu jaoks veel nii keeruline. Miks siis majandusõpetus mulle nii keeruline tundus? Kohe esimesel tunnil tuli minu jaoks väga palju uusi mõisteid (piirkasulikkus, ükskõiksuskõver, nõudluskõver jne) ja õppejõud läks nendest mõistetest päris kiiresti üle. Järgmine tund kohe otsa tuli meil harjutustund, kus tegime rühmaga ülesandeid. Selles tunnis tundus mulle, et ma ei oska midagi ja ma olen ikka väga vale aine endale valinud, aga õnneks koju minnes ja slaidid uuesti üle lugedes sain ma asjast ilusti aru. Mul oli lihtsalt vaja rahulikult asjad endale selgeks teha. Õnneks aga, nagu ka eelnevalt mainitud, on võimalik majandusõpetuses samuti endale punkte koguda: rühmatöö, kahe kontrolltöö ja essee eest. Selles aines on lausa nii hästi, et kui eelnevate ülesannete eest saad vähemalt 45,5 punkti, siis ei pea eksamit tegema ja saad hinde „5“.</p>\n<p>Nende kahe nädala jooksul olen ma kõige õnnelikum selle üle, et ma enne ülikooli tutvusin koodi kirjutamisega, sest tänu sellele on mul natukene lihtsam ja pilt sellest valdkonnast selgem. Siit ka järeldus, et kes plaanib informaatika valdkonnast midagi õppima minna, siis kindlasti enne tutvuda programmeerimisega, see teeb Teie elu palju lihtsamaks! :)</p>","timeToRead":2,"frontmatter":{"title":"Esmamuljed õppeainetest","date":"September 15, 2018","spoiler":"Esmamuljed õppeainetest"},"fields":{"slug":"/esmamuljed-oppeainetest/","langKey":"en"}}},"pageContext":{"slug":"/esmamuljed-oppeainetest/","previous":{"fields":{"slug":"/hello-world-2/","langKey":"en","directoryName":"hello-world-2"},"frontmatter":{"title":"Hello World!"}},"next":{"fields":{"slug":"/kuidas-opingud-edenevad/","langKey":"en","directoryName":"kuidas-opingud-edenevad"},"frontmatter":{"title":"Kuidas õpingud edenevad?"}},"translations":[],"translatedLinks":[]}}