{"data":{"site":{"siteMetadata":{"title":"Katarina's Blog","author":"Katarina Kala"}},"markdownRemark":{"id":"0b46a758-8d97-5083-8d36-f709d11c00e3","html":"<p>Jah, ma olen veel elus, aga kahjuks pole paar nädalat jõudnud blogi kirjutada, sest ülikooli rütmi saamine on võtnud oma aja :)</p>\n<p>Kuidas siis õpingutega läinud on? Ma ütleksin, et esimesed neli nädalat on minu jaoks üllatavalt rasked olnud, mida ma poleks arvanud. Olen pidanud valama nii higi kui ka pisaraid, kuid ma usun et asi läheb paremaks. Miks ma seda usun? Sest ma olen endale õppimiseks head abimehed leidnud. Nimelt tänu heale ajaplaneerimisele ja Pomodorode kasutamisele on see nädal mul juba lihtsam olnud. Enne seda tundus mulle, et kõik asjad kuhjuvad üle pea ja ma ei jõua millegagi valmis.</p>\n<p>Kellel veel selline tunne on ja tahaks ka proovida neid abimehi, mida minagi, siis:<br>\n1. Heale ajaplaneerimisele aitab kaasa lehekülg nimega <a href=\"https://kanbanflow.com\" target=\"_blank\" rel=\"nofollow noopener noreferrer\">KanbanFlow</a>, kuhu saate oma ülesanded kirjutada,  mis vajavad lahendamist (meenutab märkmikku).<br>\n2. Pomodorod ehk 25-minutilised õppimistsüklid. Süsteem on selline, et õpid 4x25min ja iga 25 min järel teed 5 minutilise pausi ning kui 4x25 minutit on täis siis teed pikema puhkepausi (nt 15 minutit). Selline õppimismeetod aitab pea värskena hoida :)</p>\n<p>Asjad on mul esimestel nädalatel natuke üle pea kuhjunud, sest iseseisvalt tuleb kodus palju õppida ja mulle meeldib kõik ülesanded ilusti ning korralikult ära teha, sest ma olen perfektsionist. See aga võtab palju aega ning kuna ma ei planeerinud oma aega piisavalt hästi, siis jooksin aeg-ajalt omadega umbe. Näiteks esimest süvapüütoni ülesannet ei jõudnud ma ühtegi rida kirjutada, sest olin piisavalt ametis teiste ülesannetega.. Õnneks see nädal tuli välja uus süvapüütoni ülesanne, mida ma üritan seekord kirjutada :)</p>\n<p>Lisaks kooliasjadele leidsin natuke aega ka Leil Lowndesi kirjutatud raamatu “How to Talk to Anyone” lugemisele. Raamatus on kokku 92 nippi, kuidas teistega paremini suhelda. Kuigi osa nippe tunduvad ilmselged, siis ma arvan, et enamik inimesi ei kasuta neid igapäevaselt, kuigi võiks. Vähemalt minul on nii :) Mõtlesin siia blogipostituse lõppu paar head nippi kirjutada ja kellel tekkis vähegi huvi selle raamatu osas, siis soovitan väga soojalt seda lugeda! Nüüd aga nipid:</p>\n<ol>\n<li>Kui keegi teeb Sulle komplimendi, siis ära vasta lihtsalt “Aitäh!”, vaid lisa alati põhjus MIKS Sa tänad. Näiteks kui keegi ütleb sulle: “Sul on täna nii ilus pluus seljas”, siis vasta: “Aitäh, et sa märkasid. Ma just eile ostsin selle!”</li>\n<li>Kui Sa ei oska ise vestlust edasi viia, siis kasuta teise inimese peal “peegeldamist” ehk korda tema viimaseid sõnu. Kuna inimestele meeldib tavaliselt endast rääkida, siis peegeldamine peaks hästi toimima. Näiteks kui Su vestluspartner räägib, et ta käis nädalavahetusel kinos, siis tee sellest küsimus: “Käisid nädalavahetusel kinos?” ning ta räägib lähemalt sellest kinoskäigust.</li>\n<li>Kui keegi küsib, millega Sa tegeled, siis ära vasta lihtsalt “Ma õpin IT-d”, vaid vasta pikemalt, et teistel oleks võimalik sellel teemal rohkem kaasa rääkida. Vasta küsimusele näiteks: “Ma õpin IT-d, et teiste inimeste probleemidele lahendusi leida.”</li>\n</ol>","timeToRead":2,"frontmatter":{"title":"Kuidas õpingud edenevad?","date":"September 30, 2018","spoiler":"Kuidas õpingud edenevad?"},"fields":{"slug":"/kuidas-opingud-edenevad/","langKey":"en"}}},"pageContext":{"slug":"/kuidas-opingud-edenevad/","previous":{"fields":{"slug":"/esmamuljed-oppeainetest/","langKey":"en","directoryName":"esmamuljed-oppeainetest"},"frontmatter":{"title":"Esmamuljed õppeainetest"}},"next":{"fields":{"slug":"/esimene-hindeline-too/","langKey":"en","directoryName":"esimene-hindeline-too"},"frontmatter":{"title":"Esimene hindeline töö"}},"translations":[],"translatedLinks":[]}}