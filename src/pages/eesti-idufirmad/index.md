---
title: "Eesti idufirmad"
date: "2018-12-04"
spoiler: Nagu eelmises postituses mainisin
---

Nagu eelmises postituses mainisin, siis tegin aines IT eetilised, sotsiaalsed ja professionaalsed aspektid esitluse teemal Eesti idufirmad, millest mõtlesin ka Teile natuke pikemalt kirjutada. Rääkisin neljast Eesti tuntud _start-up_ist, milleks olid Transferwise, Taxify, Pipedrive ja Starship Technologies. Kirjutan iga ettevõtte kohta mõned põnevad faktid, mis nende kohta teada sain ning äkki leiate ka Teie midagi uut ja põnevat nende _start-up_ide kohta :).

**Transferwise:**

- Tegemist on rahaülekandeteenusega, mille eesmärk on muuta valuutamaksed odavamaks ja kiiremaks.
- Tänaseks on nad muutnud maksed kuni 8x odavamaks, seda seetõttu et nad lisavad turu keskmisele kursile madalama omatasu, kui seda teeb pank.
- Neil on üle nelja miljoni kasutaja ja nende süsteemis on rohkem kui 47 erinevat valuutat.
- Iga kuu liigub Transferiwise'i kaudu üle kolme miljardi euro väärtuses raha erinevate riikide vahel. 

**Taxify:**

- Markus Villig oli _start-up_i asutamise ajal vaid 19-aastane.
- Algselt kandis firma nime mTakso.
- Taxifyd saab kasutada 25 erinevas riigis, mis asuvad Euroopas, Aafrikas, Kesk-Ameerikas ja Lähis-Idas.
- Taxifyl on üle 10 miljoni kasutaja.
- Alates kevadest võib Taxify kohta öelda ka ükssarvik, sest firma väärtuseks hinnatakse olevat üle miljardi dollari.
- Selle aasta sügisel avas Taxify koos Olerexiga Veerennis tankla, kus Taxify taksojuhid saavad soodsamalt tankida.

**Pipedrive:**

- Kandis algselt nime New Pipe Technologies.
- Ettevõte pakub müügitarkvaralahendust, mis aitab müügimeestel ja -tiimidel oma müügiprotsesse hallata.
- Aastal 2016 valiti Pipedrive parimaks tööandjaks Eestis. 
- Neil on üle 75 000 kasutaja 170 erinevas riigis.
- Nende klientide hulka kuuluvad ka näiteks Vimeo ja SkyScanner.

**Starship Technologies:**

- Ettevõte toodab isesõitvaid pakiroboteid.
- _Start-up_i loojateks on Janus Friis ja Ahti Heinla, kes olid ka Skype'i asutamisega seotud. 
- Pakirobotid jaksavad kanda kuni 10 kilogrammiseid pakke 5 kilomeetri raadiuses. 
- Robotitel hoiavad pidevalt silma peal ka operaatorid, kes vajaduse korral juhivad robotit ise.
- Aastast 2017 võib pakiroboteid näha ka USAs ja Saksamaal (Hamburgis) toitu laiali viimas, kuid seal on vahemaad väiksemad (3 km ja 1,6km).

Tagantjärele mõeldes oleks äkki oma esitluses võinud rääkida vähemtuntud _start-up_idest, kuid mis tehtud, see tehtud :) Vähemalt sain endale esitlust tehes uusi teadmisi valitud ettevõtete kohta ning loodan, et ka Sina leidsid endale siit midagi uut ja huvitavat :)
