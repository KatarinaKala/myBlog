---
title: 'Hello World!'
date: '2018-09-13'
spoiler: 'Hello world'
---

Ma olen 20-aastane neiu, kes otsustas eelmisel aastal teha kannapöörde ja minna õppima IT-d. Kannapöörde all pean ma silmas seda, et enne infotehnoloogia valdkonda sukeldumist õppisin ma pool aastat Tartu Ülikooli sotsiaalteaduskonnas eripedagoogikat, et tulevikus logopeediks saada.

Miks ma siis otsustasin IT valdkonna kasuks?

- Ma jõudsin järeldusele, et tahan teha tulevikus tööd, mida on võimalik teha ka välismaal olles.
- Osates programmeerimist on hea võimalus saada noorelt finantsiliselt vabaks.
- IT valdkonnas on nii palju erinevaid ameteid, millega võib tulevikus tegeleda.
- Ning viimaks ma tahaksin ühiskonnale näidata, et infotehnoloogiaga ei tegele ainult stereotüüpseks saanud "IT-patsid", kes kannavad pusasid ja ei oska teistega suhelda, vaid sellest valdkonnast võib leida igasuguseid inimesi ning seal on just suureks plussiks kui sa oskad ka teiste inimestega suhelda. Ma loodan, et ma saan üheks selliseks inimeseks olla :)

Siia blogisse ma hakkangi kirjutama oma õpingutest TTÜs IT süsteemide arenduse erialal.
