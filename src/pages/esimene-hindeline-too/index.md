---
title: "Esimene hindeline töö"
date: "2018-10-07"
---

Kui Sa lootsid, et tunnikontrollid ja kontrolltööd lõppevad keskkooliga ära, siis Sa eksisid! :)

Mul oli see nädal programmeerimise algkursuses esimene tunnikas, mis on ka üheks eksamieelduseks. Teiseks eksamieelduseks on kontrolltöö (10.nädalal), millest peab ära lahendama vähemalt 50% ning kolmandaks eelduseks on see, et ülesannete eest on kogutud vähemalt 200 punkti. Kui eeldused pole täidetud, siis eksamit sooritada ei saa ning kukud aine läbi...

Tunnikontrollis pidi vähemalt 20% ülesannetest ära lahendama. Meil oli kokku viis ülesannet ehk vähemalt üks ülesanne tuli sooritada. Iga ülesande eest oli võimalik saada 1 punkt ehk kokku 5 punkti. Lahendamiseks oli kokku 1,5h.

Kuidas mul läks? Ausalt vastates ma lootsin, et mul läheb paremini, sest ma olen lisaks koolile veel palju aega pannud programmeerimise õppimisele. Aga sain üle poole punktidest kätte, mis on täitsa hea :)

Tunnikontrolli suuremateks teemadeks olid sõne (_string_), tsükkel (_for_ ja _while_ _loop_) ja järjend (_list_). Esimesed kolm ülesannet olid lihtsamad:

1. 1\. Kahest _list_ist pidi tagastma keskmised numbrid (Näiteks \[1, 2, 3\], \[4, 5, 6\] -> \[2, 5\]).
2. 2\. Pidi panema kaks sõne kokku nii, et esimesi tähti ei oleks (Näide: ("Hello", "There") -> ("ellohere")).
3. 3\. Pidi kontrollima, kas sisestatud tingimus on "True" või "False" ning kas number asub 1 ja 10 vahel. Seejärel tuli veel täita paar tingimust ning lõpuks tagastama kas True või False (Näide: (11, False) -> False).

Kaks viimast ülesannet olid natuke keerukamad:

4\. Anti sõne ja number, mitmes täht sõnest tuleb ära võtta, ning tagastada sõne ilma selle täheta (Näide:( "tere", 1) -> "ere").

5\. Anti _list_ sõnedega ning pidi tagastama, mitmes sõne see antud _list_is on (Näide: \["Tere", "tere", "no", "tere", "tulemast"\] -> \["Tere#1", "tere#2", "no#1", "tere#3", "tulemast#1"\]. Oluline oli aru saada, et ei tahetud järjekorra numbrit, mitmes sõne _list_is on, vaid mitu korda see sõne juba _list_is on esinenud. Näiteks sõne "no" on _list_is kolmandal kohal, kuid kuna varem pole sellist sõne esinenud, siis saab ta numbri 1.

Olen nüüd neid ülesandeid ka ise rohkem analüüsinud ja oma vigadest õppinud, mis loodetavasti on kasuks järgmise töö lahendamisel :)
