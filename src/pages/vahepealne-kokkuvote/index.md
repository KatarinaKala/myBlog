---
title: "Vahepealne kokkuvõte"
date: "2018-11-25"
---

Enne eelmist postitust jäi mul siia kirjutamisega päris pikk paus vahele. Seda sellepärast, et koolis on olnud palju ülesandeid, kuid mõtlesin nüüd teha väikese _update'_i, et kuidas koolis läheb ja mis vahepeal toimunud on. Kuna kõikides ainetes (v. a sissejuhatuses infotehnoloogiasse) on vahepeal midagi juthunud, siis kirjutan ainetest järgmistes lõikudes eraldi.

**Diskreetne matemaatika:**  
See on mul hetkel vist üks lemmikaine :) Mulle on alati matemaatika meeldinud ning õnneks see ei muutunud ka ülikoolis :) Matas tuleb meil 10.detsembriks esitada kodutöö, mis koosneb 11 erinevast ülesandest. Õnneks on mul see peaaegu valmis, tuleb ainult kaks ülesannet veel teha, sest neid teemasid me pole veel tunnis läbi võtnud. Lisaks sellele on meil Moodle'is erinevad testid, mida tuleb peaaegu ida nädal lahendada. Nendega ma olen ka õnneks ilusti järje peal :)

**Programmeerimise algkursus:**  
Siin oli meil paar nädalat tagasi kontrolltöö. Kui tunnikontrollis pidi ära lahendama vähemalt 20% tööst, siis nüüd tuli teha vähemalt 50%. Lisaks kui tunnikontrollis olid ainult proge ülesanded, siis kontrolltöös tuli lahendada ka _quiz_, mis sisaldas trikiga küsimusi. Õnneks sain ma üle 50%, kuid ma võib-olla teen töö järgmine nädal uuesti, et saada parem tulemus.   
Lisaks tuleb meil programmeerimises lahendada iga nädal kaks ülesannet, millega mul vahepeal on olnud ikka päris tükk tegemist :D Õnneks olen ma kõik ülesanded tehtud saanud, küll mitte alati maksimum punktidele, aga olen andnud endast parima.  
Praegu õpime juba klasse, mis alguses oli minu jaoks päris keeruline teema, kuid kui ma täna kodust ülesannet tegin, siis mulle tundus, et ma hakkan juba teemast paremini aru saama :)

**IT eetilised, sotsiaalsed ja professionaalsed aspektid:**  
Paar nädalat tagasi pidin selles aines tegema esitluse ning sellega koos kirjaliku töö. Tegin selle teemal "Eesti idufirmad". Rääkisin neljast populaarseimast Eesti _start-upist_ (2018.aasta seisuga), millest teen äkki ka järgmise postituse. Lisaks saatsin selle nädala alguses ära ka retsensiooni, mille kirjutasin kaasõpilase töö kohta. Plaanin kirjutada ka teise töö häkkeritest ning kui jõuan, siis ka esitleda seda. Kirjutan kas viiest põnevast häkist, mis on juhtunud, või Kevin Mitnickist, kes on tuntud häkker.

**Majandusõpetus:**  
Majanduses oli meil ka paar nädalat tagasi kontrolltöö (samal ajal kui proge KT ja esitlus "Eesti idufirmad", sest nagu ikka, juhtub alati kõik samal ajal :) ) See töö läks mul õnneks hästi, kaotasin 1.9 punkti maksimumist. 3.detsembriks tuleb meil esitada ka essee, mille ma kirjutan teemal "Sotsiaalmeedia mõju majandusele".

Kuna tegemist on palju, siis ma kahjuks väga tihti ei jõua blogipostitusi kirjutada, kuid katsun seekord järgmise postituse vahele jätta lühema pausi :)
